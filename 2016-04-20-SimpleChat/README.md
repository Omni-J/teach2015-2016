#Чат сървър

## LOGIN съобщения
Когато клиент се свърже със сървъра първото съобщение трябва да бъде за регистрация
на клиента:
```
LOGIN <username>
```

Когато сървърът получи такова съобщение, трябва да идентифицира клиентският сокет, 
от който идва съобщението с потребителското име на клиента.

Сървърът трябва да поддръжа `Map<String, Socket>`, в който да съхранява връзката между
`<username>` и `Socket`.

Достъпът до този обект трябва да бъде синхронизиран.

* Ако сървърът има вече регистриран потребител със същият `<username>`, 
сървърът трябва да върне съобщение `ERROR_NOT_UNIQUE`.

* Ако клиентът вече е регистриран и изпраща `LOGIN` съобщение повторно, сървърът
трябва да върне съобщение `ERROR_ALREADY_REGISTERED`.

* В случай че регистрацията е успешна, сървърът трябва да върне `OK`.

### Пример:
```
LOGIN pencho
OK
```

## BRDCAST съобщения
Клиентът може да изпраща съобщения до всички регистрирани потребители. 
За тази цел клиентът изпраща съобщение

```
BRDCAST <text>
```

Когато сървърът получи такова съобщение от регистриран потребител, той го изпраща на всички
останали регистрирани потребители, като дабавя `username` на потребителя изпратил съобщението:
```
BRDCAST <username> <text>
```

* Ако сървърът получи `BRDCAST` съобщение от нерегистриран потребител, 
той трябва да върне `ERROR_NOT_REGISTERED`

* Ако съобщението е получено успешно, сървърът трябва да върне `OK BRDCAST`.
 

## LIST съобщения
Клиентът може да изпраща `LIST` съобщение до сървъра. Като отговор на такова съобщение сървърът
трябва да върне списък на потребителските имена на всички регистрирани потребители разделени със запетая.

### Пример
```
LIST
LIST pencho,ivancho
```

## MSG съобщения
Клиентът може да изпраща съобщения на други регистрирани потребители като използва съобщението `MSG`.
```
MSG <username> <text>
```

Когато сървърът получи такова съобщение от регистриран потребител, адресирано до друг регистриран 
потребител, той рябва да изпрати това съобщение до адресата като замени `<username>` на адресата с 
потребителското име на изпращача. Адресата трябва да получи съобщение:
```
MSG <from username> <text>
```

* Ако сървърът получи `MSG` от нерегистриран потребител, то той трябва да върне грешка `ERROR_NOT_REGISTERED`
* Ако сървърът получи `MSG` адресирано до потребител, който не е регистриран в момента, сървърът 
трябва да върне грешка `ERROR_NOT_FOUND`
* Ако съобщението е получено успешно, то сървърът трябва да върне `OK MSG`.
